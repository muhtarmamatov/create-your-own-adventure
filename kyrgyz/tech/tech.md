Технология (грекче techne – өнөр, устаттык, билгичтик жана ...логия) – 
ар кыл өндүрүш тармагында, курулушта ж. б. сырьё, материал же буюм алуу, 
иштетүү жолдору менен ыкмалардын жалпы аты; 
ал жолдорду жана ыкмаларды иштеп чыгуучу жана өнүктүрүүчү илимий тармак.
 Толук аталышы - «технологиялык продесс» өндүрүштү 
 техникалык текшерүү өндүрүш процессинин баяндамасы,
 түшүндүрмө эреже, инструкция, карта, графиктер да Технология түшүнүгүнө кирет. 
 Өндүрүштө машина куруу Технологиясы, тоо иштери Технологиясы ж. б.; материалдарды иштетүүдө металлдар Технологиясы, 
 кездемелер Технологиясы, тамак-аш Технологиясы ж. б. болуп айтылат. 
 Технология процессинин техникалык-экономикалык натыйжалуулугу 
 сырьё менен энергиянын салыштырма сарпталышына, буюмдун саны жана сапатына,
  иштин өндүрүмдүүлүгүнө, буюмдун өздүк наркына карата бааланат.